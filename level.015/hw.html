<p>ლაშა ბექაური (დ. 26 ივლისი, 2000, არხილოსკალო, საქართველო) — ქართველი ძიუდოისტი. საერთაშორისო ტურნირებზე ასპარეზობს საქართველოს სახელით. 2020 და 2024[1] წლების ორგზის ოლიმპიური ჩემპიონი, ასევე არის 2021 წლის ევროპის ჩემპიონატის გამარჯვებული[2]. პირველი ადგილი 2019 წლის მსოფლიოს ახალგაზრდულ ჩემპიონატზე 90 კგ წონით კატეგორიაში[3] და ასევე პირველი ადგილი 2019 წლის ევროპის ახალგაზრდულ ჩემპიონატზე 90 კგ წონით კატეგორიაში.[4] აღსანიშნავია, რომ ლაშა ბექაური ძიუდოში მსოფლიოს ახალგაზრდული ჩემპიონატის გამარჯვებული 2018 წელსაც გახდა, ბაჰამის კუნძულების დედაქალაქ ნასაუში[5]

2019 წლის 8 დეკემბერს, ლაშა ბექაურმა სოციალურ ქსელ „Facebook“-ზე გამოაქვეყნა პოსტი, რომელშიც ის პოლიციელებს ძალადობასა და ფიზიკურ შეურაცხყოფაში ადანაშაულებდა.[6][7] სახელმწიფო ინსპექტორის სამსახურმა ძიუდოისტ ლაშა ბექაურის მიმართ პოლიციელების მხრიდან შესაძლო ძალადობის ფაქტზე გამოძიება დაიწყო,[8] შინაგან საქმეთა სამინისტრომ კი გამოძიება ლაშა ბექაურის მიმართ დაიწყო ადმინისტრაციულ სამართალდარღვევათა კოდექსის ორი მუხლით.[9]

ტოკიოს 2020 წლის ოლიმპიადაზე, 2021 წლის 28 ივლისს, -90 კგ წონით კატეგორიაში, ლაშა ბექაური ოქროს მედლის მფლობელი გახდა.[10]

რესურსები ინტერნეტში
Judo - Lasha Bekauri (ფრანგული)
ლაშა ბექაურის ტიტულების სია
სქოლიო
↑ ლაშა ბექაურმა ფინალში იაპონელი მურაო დაამარცხა და ორგზის ოლიმპიური ჩემპიონია
↑ ლაშა ბექაური ევროპის ჩემპიონია
↑ ლაშა ბექაურის ტრიუმფი ახალგაზრდულ მსოფლიო ჩემპიონატზე 1tv.ge
↑ ლაშა ბექაური ევროპის ახალგაზრდული ჩემპიონატის გამარჯვებულია 1tv.ge
↑ 18 წლის ლაშა ბექაური მსოფლიოს ჩემპიონია reginfo.ge
↑ ლაშა ბექაური პოლიციელებს ფიზიკურ შეურაცხყოფაში ადანაშაულებს 1tv.ge
↑ მსოფლიო ჩემპიონი, 19 წლის ლაშა ბექაური პოლიციას ძალადობაში ადანაშაულებს on.ge
↑ სახელმწიფო ინსპექტორის სამსახურმა ძიუდოისტ ლაშა ბექაურის მიმართ პოლიციელების მხრიდან შესაძლო ძალადობის ფაქტზე გამოძიება დაიწყო 1tv.ge</p>
<img src="https://upload.wikimedia.org/wikipedia/ka/thumb/0/08/Lasha_Bekauri.jpg/250px-Lasha_Bekauri.jpg">